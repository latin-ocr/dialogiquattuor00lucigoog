PRAEFATIO.

...—..-—-

Quod iamdiu ceperam consilium, Luciani, cuius

lectione mirifice delector, dialogos aliquot edendi,
id patrare constitui, curn nova de gymnasiis in
patria nostra ordinandis lege promulgata vindicatum
vidi ius Graecae et Latinae linguae, quas cum dis-
ciplinis mathematicis fundamenta esse, quibus solida
eruditio posset superstrui, cum maiore nationis nostrae
parte agnovit legislator, augusto suo nomine sanxit
civitatis rex et moderator. Graece tamen et Latine
discentibus non haerendum esse in etymologias, sed
etymologiam accurate tractandam et firmiter tenen-
dam esse, quo facilius discipuli in linguae interio-
rem penetrarent notitiam scriptorumque ingenium
pernoscerent, inde patet, quod praeter statarium, “
quam vocant, utriusque linguae auctorum lectionem
et explicationem iubemur ea lege cum discipulis

 

